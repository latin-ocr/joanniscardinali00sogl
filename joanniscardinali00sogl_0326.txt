15⁶2 Lm. 11. c, 1. DE R. Pounncss EJUSQ. ADJUTORIBUS

DE ADJUTORIBUS SUMMI PONTIFICIS
ET PRIMO DE S. R. E. CARDINALIBUS

Hactenus de Primatu Summi pontificis, ejusque juribus
et officiis dictum est. Non omnia tamen et singula ipsius
jura et officia enumeravimuS, sed aliqua tantum eaque
potiora, ex quibus cetera intelligi facili negotio poterunt.
Verum hoc loco· praetereundi non videntur CardinaleS,
Leqaci a latere, et Nuntii Apostolici, qui in totius Ec-
clesiae administratione sunt Romani Pontificis AdjutoreS.
De his itaque breviter dicemus, et primum de nomine,
et origine Cardinalium.

Cardinalium nomen antiquissimum est, quivis enim Epis-
copus, aut Presbyter, aut Diaconus, qui certae alicujus
Ecclesiae proprius et ordinarius Minister esset, Cardinalis
dicebatur, quia eidem Ecclesiae suae tamquam cardo
affixus foret, atque ideo Ecclesia circa eum, veluti valva
circa cardinem, volveretur. Quare apud ecclesiasticos scri-
ptores saepissime verbum occurrit cardinandi seu incar-
dinamli, hoc est, certae Ecclesiae perpetuo addicendi.
Quod sane vocabulum opportune usurpabatur, ut proprii,
et quasi fixi et immobiles Ecclesiarum Ministri seu Pastores
ab iis probe distinguerentur, qui veluti subsidia-rii, et αᾱ-
ventitii, vel ad determinatum tempus, aut 01) peculiarem
causam alicui Ecclesiae addicebantur. Hoc itaque sensu
in omnibus passim Ecclesiis praeter Episcopum Cardina-
lem, id est proprium et ordinarium Episcopum, erant
Presbyteri et Diaconi Cardinales, qui Ecclesiis et Titulis

