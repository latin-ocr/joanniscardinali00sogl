60 LIB. 11. C. 1. DE Β. PONTIFIGE EJU‘SQ. ADJUTORIBUS

Aliqui contra affirmant, Romanam Sedem electam et
Successorihus Petri constitutam fuisse, non ex unius Petri,
sed etiam ipsius Christi voluntate, ex quo consequitur,
Primatum eidem Sedi divino jure ita adnexum esse, ut
nulla auctoritate humana possit ab eadem separari. Ad
hanc tuendam sententiam mirifice faciunt illa SS. Patrum
et Conciliorum dicta, in quibus de Sede Romana adeo
praeclara praedicantur, ut semper eam asserant ab ipso
Salvatore nostro Primatum obtinuisse, nec non disponente
Domino Ecclesiarum omnium matrem et magistram extare.
Quis euim ignorat celebre illud Gelasii dictum in Con-
cilio Romano: Sancta Romana Ecclesia nullis synodicis
constitutis ceteris Ecclesiis praelata est, sed evanqelica
voce Domini et Salv-acoris nostri Primatum obtinuit
(Apud Mansium Conciliorum edit. tom. VIII col. 147 )?
Et ante Gelasium S. Leo ep. 120 ad Theodoretum scri-
pserat de Sede Romana his verbis: Ceteris Dominus
statuit praesidere. Ac denique, ut cetera omittam, in
Concilio Lateranensi IV Sedes Romana praenunciatur,
unam eam esse, quae disponente Domino super omnes
alias ordinariae potestatis obtinet principatum, utpote
mater universorum Christi fidelium et maqistra.

Hac de re legendus est Benedictus XIV de Syn. Dioeees. lib.
11 cap. 1, Ballerinius Vindio. auctorit. Pontis. cap. 8 §. 2,
Dissertatio Augustoduni edita an. 1782, cui titulus Epistola
Siltasipi a lapide, an summus Pontificatus a Romana Ecclesia
avelli, et alio transferri possit, et Auctor Febronii abbreviati
cumnotis tom. 1 §. 3, ex quo facere non possum quin aliquot
argumenta sumam, ct hoc loco iu medium proferam, quihus

