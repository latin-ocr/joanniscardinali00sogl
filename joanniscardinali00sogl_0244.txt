70 LlB. 11. C. 1. DE R. PONTIFICE EJUSQ. ADJUTORIBUS

Sed quoniam ad Canonistas quoque pertinet, ecclesiasti-
carum Constitutionum' vim potestatemque perspectam et
exploratam habere, sic unum saltem argumentum, et illud
quidem planum, sed omnino efficax et invictum promen-
dum est, ex quo facile intelligatur, Pontificis definitiones
a veritate deficere nunquam posse, ut proinde necesse sit
eisdem tamquam catholicis veritatibus, et externo obsequiO,
et interno cordis assensu firmiter adhaerere. â€™
Argumentum autem ex fine Primatus hac ratione con-
ficitur. Catholici omnes confitentur, Primatum, quem Petro
et Successoribus Christus contulit, ad unitatem maxime
fidei in Ecclesia confirmandam institutum esse, ejusdemque
Primatus auctoritatem non solius vigilantiae, adhortationiS,
et directioniS, sed verae et propriae jurisdictionis aucto-
ritate contineri, et eam denique jurisdictionem tantam
esse, quanta ad christianos in fide et Religione conti-
nendos necessaria est. Non enim dici, ac ne putari qui-
dem potest, Christum dedisse Pontifici munus conservan-
dae unitatiS, et non dedisse potestatem ac vim, sine qui-
bus eadem unitas conservari nequeat. Sed Pontifex uni-
tatem fidei custodire non potest, nisi ejusdem definitiones
certam et irreformabilem credendi regulam constituant,
cui omnes subesse teneantur. Si enim subortam de fide
et Religione controversiam Pontifex eoe cathedra definiat,
et nihilominus integrum fidelibus sit assentiri vel dissen-
tire, quia Pontifex falli potuit, unitas fidei nulla erit,
sed perpetuae dissensiones, totque et tam dissonantes in

fide et Religione sententiae, quot in Ecclesia et quam
diversa sunt capita.

