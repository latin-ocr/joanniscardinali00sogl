S. xxvl. DE soma cANoMZANm 83

liquias de novo inventas nemo publice venerari praesu-
mat, nisi prius auctoritate Romani Pontificis fuerint
approbatae, jus canonizandi unius Apostolicae Sedis pe-
culiare et proprium esse asseruerunt. An vero horum
Pontificum ea mens fuerit, ut jus etiam beatificandi Apo-
stolicae Sedi reservari voluerint, Doctores disputant. Pa-
pebrochius in Propyleo Maji dissert. ⁶20 ait: Neque tunc
putaverunt Episcopi sublatam sibi facultatem circa infe-
rioris ordinis cultum, quem Beatorum dicimus, modo
ab Officio et Missa abstineretur. Sed Urbanus VIII omnem
dubitandi rationem omnino sustulit, facultate etiam bea-
tificandi plane aperteque Romanae Sedi reservata.

Quaestio est, an decreta canonizationnm sint, ut ajunt, in-
fallibilia; et in utramque partem multa disseruntur. Nobis sa-
tis erit verba S. Thomae quodlib. 9 art. 16 in medium pro-
ferre: Certum est, inquit, quod judicium Ecclesiae universalis
errare in iis, quae ad fidem pertinent, impossibiie sit. In aliis
vero sententiis, quae ad particularia facta pertinent, ut cum
aqitur de possessionibus, vel cle criminibus, vel de hujusmodi,
possibile est, judicium Ecclesiae errare propter falsos testes.
Canonizatio vero> Sanctorum medium est inter haec duo. Quia
tamen honor, quem Sanctis exhibemus, quaedam professio fidei
est, qua Sanctorum gloriam credimus, pie credendum est, quod
neque etiam in Itis judicium Ecclesiae errare possit. Et in
responsione ad 2 inquit: Dic-ina Providentia praeseri-at Ec-
clesiam, ne in talibus per fallibile testimonium hominum fal-
latur.

De toto hoe argumento vide Benedictum XIV de Servorum
Dei Beatificatione, et Beatorum Canonizatione.

