§- xxxtv. DE RESERvArioNE BENEFIGIORUM 135

ita scribit: Ea quae provide disponuntur, fraternitatem
tuam credi-mus libenter amplecti. Et quia Ecclesiam San-
ctae Mariae quondam cAmrlsoms in tua Parocltia po-
sitam Praesbytero vacare coynovimu5‚ praesentem por-
titorem Dominicum Praesbyterum in eadem Ecclesia, ut
praeesse debeat, nos scito deputasse. Ideoque fraternitas
tua ei emolumenta ejusdem Ecclesiae facias sine cun-
ctatione praestari, et decimae fructus indictionis) qui
jam percepti sunt, praedicto viro fac sine mora restitui,
quatenus ejusdem Ecclesiae utilitateS, cujus emolumenta
consequitur, Deo adjuvante, sollicite valeat procurare.

Pontifices autem solebant hanc agendi rationem tenere:
primo namque litteras sic dictas monitorias ad Episcopum
dabant, quibus nempe Episcopus monebatur, ut beneficium
vacans certo viro ecclesiastico conferret. Si Episcopus
monitionem pro nihilo duxisset, litteras praeceptorias
adhibebant3 et quatenus Episcopus ne praeceptis quidem
parere voluisset, litteras eoeecutorias mittebant, constituto
nempe Executore‚ qui Pontificis jussa exequeretur.

Hujusmodi litteris affinia erant mandata de providen-
cto, quibus mandabatur Episcopo) vel alii collatori, ut
designato Clerico beneficium aliquod conferret. Horum
mandatorum auctor extitisse Hadrianus IV. aliquibus vi-
detur. Erant autem ista mandata duplicis generis3 alia
enim dabantur pro beneficiis, quae jam vacarent: alia
vero pro beneficiis vacaturis-3 atque haec posteriora man-
data etiam gratiae eoepectativae dicebantur. Sed postea
visum est Pontificibus certa quaedam beneficia sibi reser-
vare, hoc est suae collationi addicere, ita ut reliquorum
omnium collatio ad Episcopus pertineret.

