160 Llss. 11. c. 1. DE n. PONTIFIGE EJUSQ. ADJUTOROEUS

Sed Legatos a latere in multis eminet dignitate et
auctoritate. Aequum enim est, ut Cardinalis Legatus a
latere Pontificis missus ceteris Legatis sive Nuntiis digni-
tate et jure antecellat. Dignitate quidem eminet, quia, ipso
in aliquam provinciam adventante, minorum Legatorum,
si ibidem fuerint, auctoritas silet (cap. 8 de off. Leg.).
Deinde Apostolicae dignitatis insignibus utitur, eoque
praesente, Archiepiscopus, et Patriarcha nequeunt praeferre
Crucem (cap. 23 de privileg.)

Praeterea Legatus a latere eminet auctoritate, quia in
provincia Legationis suae quoscumque percussores Cleri-
corum absolvit, confert tum Beneficia liberae collationis
cum Ordinario concurrens, et inter ipsos datur praeven-
tioni locus, tum etiam Beneficia patronatus ecclesiastici,
non tamen laici3 et aliis hujusmodi juribus potitur, quae
late explicant interpretes ad tit. de off. Legâ€š in 6.

Haec autem omnia Nuntiis Apostolicis denegantur, tan-
tumque eis licet in sua provincia absolvere sibi subditum
ab excommunicatione ob violentam manum injectionem in
Clericum. Cetera vero ipsorum jura ex Pontificiis diplo-
matibus, quibus instruuntur, dignoscenda omnino sunt.
Quin imo non solum de Nuntiis Apostolicis, verum etiam
de ipsis Legatis a latere certa regula statui nequit, quod
ad ipsorum potestatem attinet, cum a Cardinali De Luca
discursu 33 ad Conc. Trid. verissime traditum sit, id
totum pendere a tenore facultatium.

Legatorum potestatem late explicat Giraldus Eoeposit. Jur.
Pontific. part. 1 tit. 20 sect. 170, et passim Interpretcs omnes
lib. 1 Decretalium ad tit. XXX de officio Leqati.

