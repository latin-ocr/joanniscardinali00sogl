JURIS PUBLIGI ECCLESIASTICI PROEMIUM 7

Regalistae denique (sic dicti, propterea quod regibuS,
sive potestati civili, nimium favent) juribus Ecclesiae ita
detrahunt, ut res, si non spirituales, at certe spiritualibus
adnean, et disciplinam externam eidem potestati civili
subjiciant.

Contra tres hujsmodi errores tribus distinctis libris
disputabimuS, quorum

Ι. De Statu Ecclesiae.

ΙΙ. De Rectoribus Ecclesiae, eorumque juribus et of-

ficiis,

Ill. De Personis et rebus potestati Ecclesiae subjectis,

Nolim vero quemquam existimare, nos tractandis contro-
versiis, non Institutionibus tradendis operam daturos;
eorum enim omnium, quae ad Juris ecclesiastici publici
Institutiones pertinent, hic simplicem et dilucidam exposi-
tionem benevolus lector inveniet. pugnabimus quidem
pro sententiis nostriS‚ veruntamen admodum parce, et
quantum ratio Institutionum patitur.

