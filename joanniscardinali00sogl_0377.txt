CAPUT Ι.

g, 55

DE PERSONIS

Et quoniam duplici Personarum genere Ecclesia constat,
Laicis nempe et Clericis‚ primo dicendum est quemadmo-
dum laici potestati ipsius Ecclesiae subduntur: secundo
agendum de Clericis eorumque immunitate, circa quam
tam multa a Theologis et Canouistis disputata sunt: tertio
denique videndum, an electio personarum, per quam ad
magistratus dignitatesque ecclesiasticas via panditur, ad ‘'
unam Ecclesiam pertineat.

g, 56.
DE LAICIS

Ut Laiei reipublicae legibus tamquam cives subjiciuntur,
ita per baptismum inter filios Ecclesiae cooptati ejus im-
perio obnoxii sunt. Rectoribus namque Ecclesiae, in pri-
misque Petro curam et regimen totius gregis Christus ipse
contulit, potestatemque dedit jubendi, judicandi, poenisque
coercendi, de quihus in superioribus libris satis dixisse
arbitramur. Itaque christiani omnes Ecclesiam audire de-
bent, quo spectant ea Christi verba Luc. X 16, et Joan.
⁴ XIII ⁶20: Qui ‘cos audit me audit, qui vos spernit me
spernit, ideoque in ipsum Christum peccat, qui Ecclesiam
non audit, eique non obtemperat.

