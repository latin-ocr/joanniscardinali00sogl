54 Lm. Π. c. 1. nr: R. PoN'rmcE muso. ADJUTORIBUS

institutione aliquis sit oportet, qui mortuo Petro in Ec-
clesiae Primatum succedat. Succedit autem Romanus-Pon-
tifex, quod multis argumentis comprobatur. ’
1.Ο Quidem ratione successionis, Successor enim et
heres spiritualis potestatis semper in Ecclesia habitus est,
qui in eam Sedem conscendit, quam alter aut morte, aut
abdicatione spontanea vel coacta vacuam reliquerit. At
Petrus Antiochenam Sedem deserens, secumque Primatum
gerens , ad Romanam Sedem se transtulit, in eaque su-
premum diem obiit, et Ecclesiae Primatum deposuit. Unus
ergo Romanus Pontifex, qui in Cathedram S. Petri suc-
cedit, legitimus heres est ac Petri Successor, atque adeo
in Romanum Pontificem jus omne Primatus transmigra-
vit. Petrum autem advenisse Romam, ibique et Sedem
collocasse, et ad obitum usque tenuisse, testis est ipse
Petrus, qui epist. 1 cap. ult. v. 13 ita scribit, Salutat
eos Ecclesia, qaae esc in Babylone collecta. Neque enim
Babylonis nomine Babylonem Chaldaeorum intelligere vo-
luit, qnae ante eam epistolam exaratam eversa fuerat,
neque Babylonem Aegypti, qnae obscurus plane locus
tunc erat, nec urbis nomine dignus, sed Romam signifi-
care voluit, quae etiam in Apocal. cap. XVII V. 5 Ba-
bylon appellatur. Id sane docet Papias Apostolorum Di-
scipulus; id S. Hieronymus de Viris illustribus cap. 8:
Pet-rm, inquiens, in epistola prima sub nomine Baby-
. lonis fiquraliter Romam siqnificat3 id Beda in eamdem
epistolam cap. 5 dum ait: Babylonem typice Romam
dicit, videlicet propter confasionem multiplicis idolatriae,-
id denique Interprctes plerique omnesg qua de re confer

